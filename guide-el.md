
# Ο Οδηγός Εκμάθησης

Το προτεινόμενό μου μονοπάτι για την εκμάθηση της Haskell

## Για τους μη ομιλούντες την Αγγλική:

* [Στα Γερμανικά](guide-de.md)
* [Στα Ελληνικά](guide-el.md)
* [Στα Γαλλικά](guide-fr.md)
* [Στα Ιταλικά](guide-it.md)

#### Κρατήστε στο μυαλό σας το εξής: *μην "κολλάτε" σε πράγματα που δεν καταλαβαίνετε αμέσως*. Απλά προχωρήστε.

## Κοινότητα

Το κανάλι IRC είναι το `#haskell-beginners` στο Freenode

Για πρόσβαση μέσω web IRC [εδώ](http://webchat.freenode.net/)

Οι λίστες ηλεκτρονικού ταχυδρομείου για την Haskell [εδώ](https://wiki.haskell.org/Mailing_lists)

### Κοινοτικές Κατευθυντήριες Γραμμές

[Δείτε την ανάρτηση του Chris Done σχετικά με τη διδασκαλία](http://chrisdone.com/posts/teaching)

Να είστε καλοπροαίρετοι και ευγενικοί. Το να είναι κάποιος εμπαθής ή αγενής αποτρέπει εν δυνάμει συμμετέχοντες.

Η εύκολη κριτική ωφελεί αυτόν που την ασκεί, όχι αυτόν που τη δέχεται.

Μην περιγράφετε οτιδήποτε σαν "εύκολο" ή "ασήμαντο". Κάνετε τους άλλους να αισθάνονται άσχημα για τον κόπο που πρέπει να καταβάλουν ώστε να προοδεύσουν. Οι αργά μαθαίνοντες είναι συνήθως οι πιό επιμελείς και εξονυχιστικοί μαθητές, αυτό αξίζει επιβράβευσης!

Μην υποδύεστε τους έκπληκτους, όταν κάποιος σας λέει οτι δεν ξέρει κάτι. Αυτός ο κάποιος, θα αισθανθεί άσχημα και δεν θα έχετε καταφέρει τίποτε άλλο παρά να κάνετε τον εαυτό σας να αισθάνεται οξυδερκής.

Αποφύγετε τα "ναί μέν, αλλά". Όταν κάποιος λέει κάτι που είναι σχεδόν - αλλά όχι εντελώς - ορθό και εσείς λέτε "ναι μέν αλλά", ακολουθώντας με την προσφορά μια μικρής διόρθωσης. Αυτό είναι όμως εξαιρετικά οχληρό όταν αυτή η διόρθωση δεν έχει καμμία επίπτωση στη ροή της ουσιαστικής συζήτησης. Αυτό δεν σημαίνει ότι δεν είμαστε σύμφωνοι με το Hacker School πνεύμα αναζήτησης της αληθείας, ή ότι δεν ενδιαφερόμαστε για την ακρίβεια των λεγομένων μας. Σχεδόν όλα τα "ναί μεν, αλλά" σε τέτοιες περιπτώσεις σχετίζονται με την αυτοπροβολή, όχι την αναζήτηση της αληθείας.

Μην κάνετε τον οδηγό από το πίσω καθίσμα. Αν βλέπετε ανθρώπους που ήδη δουλεύουν πάνω σε ένα πρόβλημα, δεν θα έπρεπε να εισχωρείτε στη συζήτηση που ήδη τρέχει δίνοντας συμβουλές. Αφήστε τους να λύσουν το πρόβλημά τους μέχρι κάποιος αναζητήσει βοήθεια. Η αποφυγή τέτοιων διακοπών είναι [ένας από τους ιδρυτικούς λόγους του #haskell-beginners](http://chrisdone.com/posts/teaching).

Μην χρησιμοποιείτε κάποιους υπονοούμενους "-ισμούς". Ρατσισμός, σεξισμός, ομοφοβία, τρανσφοβία και άλλοι τύποι προκατάληψης δεν είναι ευπρόσδεκτοι και δεν θα γίνουν ανεκτοί.

---

Αυτές οι κατευθυντήριες γραμμές είναι από το [εγχειρίδιο του Hacker School](https://www.hackerschool.com/manual). Ευχαριστούμε Hacker School.

# Τί είναι η Haskell, o GHC και το Cabal?
H Haskell είναι μια γλώσσα προγραμματισμού που περιγράφεται σε κείμενα αναφορών, με το πιό πρόσφατο αυτό του 2010. Αυτό το κείμενο μεταφοράς είναι διαθέσιμο ως [Haskell2010](http://www.haskell.org/onlinereport/haskell2010/).

## GHC

Ο [GHC](http://www.haskell.org/ghc/) είναι ο πιό δημοφιλής τρόπος να εργάζεστε με την Haskell. Περιλαμβάνει έναν μεταγλωττιστή, ένα REPL (διερμηνέα), διαχείριση πακέτων, εκτός από άλλα χρήσιμα πράγματα.

## Cabal

Το [Cabal](https://www.haskell.org/cabal/download.html) προσφέρει διαχείριση σε επίπεδο λογισμικού (project management) καθώς και την επίλυση των όποιων εξαρτήσεών του (dependency resolution).
Μέσα από αυτό θα κάνετε την εγκατάσταση διαφόρων πακέτων λογισμικού της Haskell, τυπικά σε δικό τους, απομονωμένο περιβάλλον (sandbox).

To Cabal είναι ανάλογο του Ruby Bundler, Python pip, Node NPM, Maven κ.λ.π. Ενώ ο GHC διαχειρίζεται τα πακέτα λογισμικού από μόνος του, το Cabal επιλέγει ποιές εκδόσεις αυτών θα εγκατασταθούν.

*[TODO]: συνεχίζεται η μετάφραση*
